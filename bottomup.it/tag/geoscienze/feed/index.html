<?xml version="1.0" encoding="UTF-8"?>
<rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>bottomup &#187; geoscienze</title>
	<atom:link href="http://www.bottomup.it/tag/geoscienze/feed/" rel="self" type="application/rss+xml" />
	<link>http://www.bottomup.it</link>
	<description>non è millennium, ma ci stiamo provando</description>
	<lastBuildDate>Tue, 31 Aug 2010 08:46:19 +0000</lastBuildDate>
	<generator>http://wordpress.org/?v=2.9.2</generator>
	<language>en</language>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
			<item>
		<title>Il mineralogista allo specchio</title>
		<link>http://www.bottomup.it/2010/04/16/il-mineralogista-allo-specchio/</link>
		<comments>http://www.bottomup.it/2010/04/16/il-mineralogista-allo-specchio/#comments</comments>
		<pubDate>Fri, 16 Apr 2010 08:34:09 +0000</pubDate>
		<dc:creator>Sabrina Ferrari</dc:creator>
				<category><![CDATA[Tracce]]></category>
		<category><![CDATA[geoscienze]]></category>
		<category><![CDATA[mineralogia]]></category>
		<category><![CDATA[padova]]></category>

		<guid isPermaLink="false">http://www.bottomup.it/?p=246</guid>
		<description><![CDATA[<a href="http://www.bottomup.it/2010/04/16/il-mineralogista-allo-specchio/"><img align="left" hspace="5" width="150" height="150" src="http://www.bottomup.it/wp-content/uploads/2010/04/nestola2-150x150.jpg" class="alignleft wp-post-image tfe" alt="" title="nestola2" /></a></a>Arrivando dalla stazione ferroviaria, fra la moltitudine di turisti e studenti che quotidianamente si riversa a Padova, Palazzo Cavalli sembra proprio un baluardo della città vecchia, così singolarmente collocato fra i due principali ingressi al centro storico. L’edificio restaurato è sede del nuovo <a href="http://www.musei.unipd.it/geologia/" target="_blank">Museo di Geologia e Paleontologia</a> e ospita, alle spalle dei suoi i saloni affrescati, i laboratori e le aule didattiche del Dipartimento di <a href="http://www.geoscienze.unipd.it/" target="_blank">Geoscienz</a>e dell’ateneo veneto. Entrando nello studio di <strong>Fabrizio Nestola</strong>, ricercatore mineralogista, nominato <em>prof</em> dagli studenti, mi ritroverei catapultata nel secolo scorso se non fosse per la sacca da palestra e l’accappatoio appeso alla vetrina della libreria. Tutt’intorno mobilia dei primi anni del novecento, stipata di libri e riviste, e una scrivania ricoperta di feltro verde: ecco dov'è il computer!]]></description>
			<content:encoded><![CDATA[<p><a href="http://www.bottomup.it/wp-content/uploads/2010/04/nestola2.jpg"><img class="alignright size-full wp-image-252" title="nestola2" src="http://www.bottomup.it/wp-content/uploads/2010/04/nestola2.jpg" alt="" width="300" height="225" /></a>Arrivando dalla stazione ferroviaria, fra la moltitudine di turisti e studenti che quotidianamente si riversa a Padova, Palazzo Cavalli sembra proprio un baluardo della città vecchia, così singolarmente collocato fra i due principali ingressi al centro storico. L’edificio restaurato è sede del nuovo <a href="http://www.musei.unipd.it/geologia/" target="_blank">Museo di Geologia e Paleontologia</a> e ospita, alle spalle dei suoi i saloni affrescati, i laboratori e le aule didattiche del Dipartimento di <a href="http://www.geoscienze.unipd.it/" target="_blank">Geoscienz</a>e dell’ateneo veneto. Entrando nello studio di <strong>Fabrizio Nestola</strong>, ricercatore mineralogista, nominato <em>prof</em> dagli studenti, mi ritroverei catapultata nel secolo scorso se non fosse per la sacca da palestra e l’accappatoio appeso alla vetrina della libreria. Tutt’intorno mobilia dei primi anni del novecento, stipata di libri e riviste, e una scrivania ricoperta di feltro verde: ecco dov&#8217;è il computer!</p>
<p><strong>Fabrizio, ma cosa ci fa uno specchio così grande nel tuo ufficio?</strong><br />
Devi sapere che ho ereditato questo spazio da una docente ottuagenaria molto conosciuta per il suo carattere da giovane sbarazzina: <em>mèche</em> bionde, <em>fuseaux</em> e zeppe ai piedi fino all’ultimo giorno di insegnamento&#8230; non ho avuto il piacere di conoscerla, ma dicono sia stata una donna bellissima. Ora ci sono io, e come puoi vedere il tempo per sistemare non c’è mai stato, mi sono adattato&#8230;</p>
<p><strong>Da quanto tempo sei qui?</strong><br />
La mia carriera universitaria è partita a Torino, dove mi sono laureato e ho finito il dottorato di ricerca nel 2002. Dopo un periodo all’estero fra Germania, Danimarca e Stati Uniti ho vinto il concorso a Padova, dove la ricerca scientifica viene ancora finanziata come si deve rispetto al resto d’Italia. Sono qui ormai da tre anni, anche se mi sembra ieri il giorno in cui sono venuto a firmare il contratto&#8230; non è stato facile lasciare il lauto stipendio del <a href="http://www.vt.edu/" target="_blank">Virginia Tech</a>.</p>
<p><strong>Un po’ controcorrente rispetto ai tuoi colleghi&#8230; Cosa ti ha convinto a rientrare in Italia?</strong><br />
L’idea del posto fisso. Lo so, sembra banale, ma in molti campus la ricerca si paga con contratti a tempo determinato, utilizzando un metodo che di certo premia i soggetti più meritevoli e produttivi ma toglie stabilità. Ecco, molto probabilmente cercavo stabilità: un ambiente dove creare un mio gruppo di ricerca lavorando su strumenti di alto livello e, contemporaneamente, un posto dove comprare casa, ‘metter su famiglia’ insomma&#8230;  e invece&#8230;</p>
<p><strong>E invece?</strong><br />
Invece mi sono ritrovato assorbito completamente dal lavoro, in tre anni ho pubblicato decine di lavori e, dovendo dedicare parte delle mie ore diurne a riunioni, lezioni e attività organizzative i miei esperimenti partono ormai più facilmente dopo cena&#8230; a restare in dipartimento fino a notte fonda siamo in pochi affezionati: nessuno che ti viene a chiedere stupidaggini ogni mezz’ora, c’è silenzio e tempo per concentrarsi. Il rovescio della medaglia è che l’ufficio sta diventando una casa! (ndr apre le braccia rassegnato guardando le ciabatte e lo spazzolino)</p>
<p><strong>Di cosa ti occupi così alacremente?</strong><br />
Studio i minerali! Ciò mi permette di conoscerne tutte le proprietà e dare le necessarie indicazioni a chi realizza i modelli di formazione del nostro pianeta. Nello specifico, mi occupo di fisica dei minerali: osservo come si comportano i composti chimici in condizioni di temperatura e pressione estreme, nel tentativo di ricreare in laboratorio l’ambiente interno di un corpo planetario, tipico di profondità che in realtà difficilmente mai raggiungeremo. In pratica è un po’ come se spiassi da un’ipotetica finestra verso il centro della Terra, cercando di capire come si spostano gli atomi e che rapporti hanno tra loro. Con queste preziose informazioni, per esempio, si tenta di comprendere come e perché avvengono i terremoti profondi. Ma la parte più divertente del mio lavoro è che non devo studiare solo minerali terrestri, esamino anche quelli prelevati dalle meteoriti&#8230;</p>
<p><strong>Raccontaci dell’esperimento che ti ha dato più soddisfazione&#8230;</strong><br />
Probabilmente il più recente, in cui ho studiato l’antigorite, un minerale estremamente importante, presente nelle zone in cui le placche terrestri raggiungono elevate profondità. Il lavoro è stato appena accettato da una rivista internazionale molto prestigiosa, forse è per questo che ne sono così innamorato al momento. Lo studio dei minerali ritrovati all’interno dei diamanti naturali, invece, mi permetterà di comprendere i processi geologici che avvengono a profondità superiori ai 1000 km. Ma ho diversi esperimenti in corso, alcuni dei quali rivolti alla ricerca applicata. Uno di questi riguarda la produzione dei mosaici in epoca paleocristiana: l’osservazione dei composti cristallini che si formano durante il raffreddamento ci permette di risalire, per la prima volta in modo diretto, alla temperatura di lavorazione. Un altro, appena messo in cantiere con un collega del <a href="http://www.cnr.it/sitocnr/home.html" target="_blank">CNR</a>, vorrebbe studiare la formazione spontanea dei composti cristallini all’interno del corpo umano. Insomma, come puoi capire le cose da fare sono tante, e la peculiarità dello scienziato è proprio sapere da dove si comincia ma non sapere per forza dove si finisce.</p>
<p><strong>Quando hai capito che questa era la tua strada?</strong><br />
Quando ho realizzato che in mineralogia è fondamentale fornire numeri. Mi sono sempre sentito propenso ad osservare i processi e i fenomeni &#8211; piuttosto che descriverli &#8211; e a quantificare ciò che ho osservato. Questo mi fa sentire scienziato, ma al contempo mi fa divertire come un bambino.</p>
<p><strong>Quali sono le manie di un mineralogista?</strong><br />
Di certo tra colleghi non è possibile entrare in un bar con il bancone in roccia naturale senza irrazionalmente sfidarsi sul riconoscimento dei minerali che lo compongono. Oppure non si può camminare in un sentiero di montagna senza caricare nello zaino qualsiasi tipo di oggetto si incontri&#8230;</p>
<p><strong>Che cosa ti aspetti professionalmente dai prossimi anni&#8230;</strong><br />
Mi aspetto che la meritocrazia venga premiata non solo dal punto di vista delle soddisfazioni personali&#8230; in pratica mi augurerei uno stipendio mensile adeguato alla produzione, che possa permettere a un ricercatore di ‘metter su’ la famosa famiglia! Se invece parliamo di sogni realizzabili&#8230; vorrei formare e coordinare un buon gruppo di ricerca, facendo rientrare in Italia tutti gli studenti che in questo momento sto mandando all’estero a fare esperienza, ognuno con la propria professionalità, contribuendo ad un’Università solida e con un back-ground molto elevato dal punto di vista scientifico.</p>
]]></content:encoded>
			<wfw:commentRss>http://www.bottomup.it/2010/04/16/il-mineralogista-allo-specchio/feed/</wfw:commentRss>
		<slash:comments>0</slash:comments>
		</item>
	</channel>
</rss>
