<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head profile="http://gmpg.org/xfn/11">
	<meta http-equiv="Content-Type" content="text/html; charset=UTF-8" />
	<meta http-equiv="X-UA-Compatible" content="IE=EmulateIE7" />

	<title>2009  July | bottomup</title>
	<link rel="alternate" type="application/rss+xml" title="RSS 2.0 - all posts" href="http://www.bottomup.it/feed/" />
	<link rel="alternate" type="application/rss+xml" title="RSS 2.0 - all comments" href="http://www.bottomup.it/comments/feed/" />
	<link rel="pingback" href="http://www.bottomup.it/xmlrpc.php" />

	<!-- style START -->
	<!-- default style -->
	<style type="text/css" media="screen">@import url( http://www.bottomup.it/wp-content/themes/inove/style.css );</style>
	<!-- for translations -->
		<!--[if IE]>
		<link rel="stylesheet" href="http://www.bottomup.it/wp-content/themes/inove/ie.css" type="text/css" media="screen" />
	<![endif]-->
	<!-- style END -->

	<!-- script START -->
	<script type="text/javascript" src="http://www.bottomup.it/wp-content/themes/inove/js/base.js"></script>
			<script type="text/javascript" src="http://www.bottomup.it/wp-content/themes/inove/js/menu.js"></script>
		<!-- script END -->

	<link rel="EditURI" type="application/rsd+xml" title="RSD" href="http://www.bottomup.it/xmlrpc.php?rsd" />
<link rel="wlwmanifest" type="application/wlwmanifest+xml" href="http://www.bottomup.it/wp-includes/wlwmanifest.xml" /> 
<link rel='index' title='bottomup' href='http://www.bottomup.it' />
<meta name="generator" content="WordPress 2.9.2" />

<!-- All in One SEO Pack 1.6.10.2 by Michael Torbert of Semper Fi Web Design[319,360] -->
<meta name="robots" content="noindex,follow" />
<link rel="canonical" href="http://www.bottomup.it/2009/07/" />
<!-- /all in one seo pack -->
<script type="text/javascript" src="http://www.bottomup.it/wp-content/plugins/audio-player/assets/audio-player.js?ver=2.0.4.1"></script>
<script type="text/javascript">AudioPlayer.setup("http://www.bottomup.it/wp-content/plugins/audio-player/assets/player.swf?ver=2.0.4.1", {width:"290",animation:"yes",encode:"yes",initialvolume:"60",remaining:"no",noinfo:"no",buffer:"5",checkpolicy:"no",rtl:"no",bg:"f8f8f8",text:"666666",leftbg:"eeeeee",lefticon:"666666",volslider:"666666",voltrack:"FFFFFF",rightbg:"cccccc",rightbghover:"999999",righticon:"666666",righticonhover:"ffffff",track:"FFFFFF",loader:"9FFFB8",border:"666666",tracker:"DDDDDD",skip:"666666",pagebg:"FFFFFF",transparentpagebg:"yes"});</script>
</head>


<body>
<!-- wrap START -->
<div id="wrap">

<!-- container START -->
<div id="container">

<!-- header START -->
<div id="header">

	<!-- banner START -->
		<!-- banner END -->

	<div id="caption">
		<h1 id="title"><a href="http://www.bottomup.it/">bottomup</a></h1>
		<div id="tagline">non è millennium, ma ci stiamo provando</div>
	</div>

	<!-- navigation START -->
	<div id="navigation">
		<ul id="menus">
			<li class="page_item"><a class="home" title="Home" href="http://www.bottomup.it/">Home</a></li>
			<li class="page_item page-item-2"><a href="http://www.bottomup.it/about/" title="About">About</a></li>
			<li><a class="lastmenu" href="javascript:void(0);"></a></li>
		</ul>

		<!-- searchbox START -->
		<div id="searchbox">
							<form action="http://www.bottomup.it" method="get">
					<div class="content">
						<input type="text" class="textfield" name="s" size="24" value="" />
						<input type="submit" class="button" value="" />
					</div>
				</form>
					</div>
		<!-- searchbox END -->

		<div class="fixed"></div>
	</div>
	<!-- navigation END -->

	<div class="fixed"></div>
</div>
<!-- header END -->

<!-- content START -->
<div id="content">

	<!-- main START -->
	<div id="main">

	<div class="boxcaption"><h3>Archive</h3></div>
	<div class="box">
		Archive for July, 2009	</div>

			<div class="post" id="post-33">
			<h2><a class="title" href="http://www.bottomup.it/2009/07/15/quando-gli-svizzeri-amano/" rel="bookmark">Quando gli svizzeri amano</a></h2>
			<div class="info">
				<span class="date">July 15th, 2009</span>
				<div class="act">
					<span class="comments"><a href="http://www.bottomup.it/2009/07/15/quando-gli-svizzeri-amano/#respond" title="Comment on Quando gli svizzeri amano">No comments</a></span>
										<div class="fixed"></div>
				</div>
				<div class="fixed"></div>
			</div>
			<div class="content">
				<p><img class="alignright size-medium wp-image-130" title="andrea_corsinotti" src="http://www.bottomup.it/wp-content/uploads/2009/07/andrea_corsinotti-300x227.jpg" alt="andrea_corsinotti" width="300" height="227" />Sulla riva del lago di Ginevra e di fronte alle Alpi della Savoia francese, con una vista mozzafiato, si estende l’EPFL, l’<a href="http://www.epfl.ch/index.fr.html" target="_blank">Ecole Polytechnique Fédérale de Lausanne </a>(Politecnico Federale di Losanna), la seconda università federale della Svizzera che ospita un prestigioso polo scientifico e tecnologico, per intenderci, quello in cui è stato progettato lo scafo di Alinghi, la barca a vela svizzera che ha vinto l’ultima <em>America’s Cup</em>. Sempre in questo campus, ma presso la Facoltà di Scienze della Vita nell’Istituto Globale di Sanità, lavora <strong>Andrea Corsinotti </strong>che è sbarcato in territorio svizzero per il suo dottorato di ricerca…</p>
<p><strong>Andrea, come mai sei finito a Losanna?</strong></p>
<p>Sono andato via dall’Italia perché sono troppo narcisista e nessuno mi voleva abbastanza bene. Scherzi a parte, sono qui perché mi sono sentito rifiutato dalle persone, ma soprattutto dal sistema stesso. Così mi sono detto: se non mi vogliono, me ne vado. L’America era la mia prima alternativa, ma per me è troppo lontana, sia geograficamente sia culturalmente. Poi, guardandomi intorno, mi sono accorto che proprio dietro il confine italiano c’è una realtà estremamente moderna e all’avanguardia in quello che faccio, per di più in un paese dove è facile procurarsi tutto il necessario per fare i tortellini fatti in casa. Così, ho fatto un paio di colloqui, gli sono piaciuto, ho impacchettato le mie cose, compresa la macchinetta per tirare la pasta fresca, e mi sono trasferito a Losanna.</p>
<p><strong>Cosa fai oltre ai tortellini?</strong></p>
<p>Seguo un dottorato di ricerca in Bioingegneria e Biotecnologie e faccio parte del gruppo di ricerca guidato da Didier Trono che si occupa principalmente di virologia con studi su HIV ed epatite B, e di genetica di organismi superiori, uomo e topo in particolare. Io m’inserisco nella parte di genetica e studio una famiglia importante di fattori di trascrizione, una delle più numerose nei vertebrati. Questi fattori di trascrizione sono proteine che regolano l’attività di moltissimi geni in molti meccanismi biologici importanti: per esempio, durante lo sviluppo dell’embrione, durante il differenziamento delle cellule staminali in cellule mature, nella formazione di tumori, ma anche nella regolazione di funzioni neurologiche superiori come la risposta allo stress e la formazione della memoria. La parte interessante è che, nonostante l’importanza di questi fenomeni biologici, non si conosce praticamente nulla di questa famiglia di proteine, che nella storia della biologia per lungo tempo è stata ignorata, forse anche per la complessità del sistema. Il bello di lavorare in un paese in cui si è ben finanziati e dove si ha facilmente accesso a tecnologie all’avanguardia, oltre a contatti con menti brillanti, è che si può pensare in grande e la complessità dei sistemi studiati non fa più paura.</p>
<p><strong>Questi studi hanno una qualche applicabilità?</strong></p>
<p>No, immediata no. Nasce come ricerca di base, ma sembra che alcune di queste proteine siano coinvolte nello sviluppo di tumori del sangue, anche se per il momento questa è un’informazione parziale. Proseguire la ricerca in questa direzione significa cercare di capire i meccanismi che regolano la funzione di alcuni geni durante la formazione del tumore, per esempio. Per l’aspetto neurologico, collaboriamo con alcuni gruppi che si occupano di disordini neuropsichiatrici con cui integriamo i risultati di carattere genetico con quelli che otteniamo dallo studio dei modelli animali.</p>
<p><strong>Cioè…</strong></p>
<p>Utilizziamo prevalentemente topi che presentano patologie che ricordano quelle umane, come il disturbo bipolare e la sindrome da stress post-traumatico. Gli animali, infatti, hanno comportamenti che possono essere schematizzati e fatti corrispondere a comportamenti umani. Il passaggio logico non è dei più immediati, ovviamente, ma ci si può permettere di ragionare per analogia. Sui modelli animali è possibile studiare i meccanismi molecolari della patologia e vedere come un determinato meccanismo si associa a un sintomo. Per esempio, si può capire come un topo risponde allo stress e valutare se si può usare questo riferimento per comprendere la risposta allo stress nell’uomo. Ovviamente topo e uomo hanno comportamenti molto diversi, ma molti meccanismi molecolari sono simili e quindi non è difficile pensare ad una trasposizione.</p>
<p><strong>E questo approccio “per analogia” dà dei buoni risultati?</strong></p>
<p>Il rapporto tra i fenomeni biologici che osserviamo e le molecole che studiamo è ancora poco chiaro. È una questione di punti di vista, come se stessimo osservando un dipinto da dieci metri di distanza. Capiamo cosa rappresenta, ma gran parte dei dettagli ci sfugge. Nel nostro caso, sappiamo che se andiamo a toccare questa famiglia di proteine, possiamo indurre la formazione di un tumore del sangue, possiamo interferire con le fasi di sviluppo embrionale o con quelle del differenziamento, oppure che i nostri topi non riescono più a gestire lo stress. Il problema è che non sappiamo quali siano i membri della famiglia a essere coinvolti con il singolo fenomeno o sintomo, e quale sia il loro effetto. È qui che si inserisce il mio progetto; i fenomeni che osserviamo sono così complessi che è difficile capire a cosa siano veramente dovuti. Mi piacerebbe cominciare a capirlo, cominciare a vedere i dettagli del dipinto.</p>
<p><strong>In calce alla tua email leggo “Lifestyle Expert”, cosa c’entra con il tuo lavoro?</strong></p>
<p>Non molto, in effetti, forse solo indirettamente. La prima volta che ho sentito parlare di “Lifestyle Expert” ero in California a Hollywood, dove ci sono persone molto ricche ma molto volgari che si affidano a queste figure professionali per restaurare il proprio stile di vita e la propria immagine. Non ho idea di quale possa essere il profilo professionale richiesto, ma mi sono attribuito questo titolo d’ufficio perché mi piace vivere bene e credo di svolgere timidamente questa funzione nel mio laboratorio. Lavorando con gente di tutto il mondo, spesso mi sento di dare consigli ai miei colleghi per non vederli indossare i sandali con le calze, magari sotto il camice, oppure mangiare sempre hamburger e patatine scaldati nel microonde.</p>
<p><strong>Sei un po’ snob…</strong></p>
<p>No, non credo di essere invadente. Lo faccio sempre con molta tolleranza e cercando di mantenere un piglio simpatico. Quando stanno al gioco, ci si diverte.</p>
<p><strong>Quindi sei immerso in un ambiente molto internazionale?</strong></p>
<p>A prescindere, il laboratorio in cui lavoro è molto ambito perché il mio capo è abbastanza corteggiato professionalmente. Quindi il gruppo è molto numeroso ed internazionale. In generale, all’EPFL, l’ambiente è molto stimolante e l’approccio al lavoro gode di molte esperienze e professionalità che si sono formate in tutto il mondo. Ci sono molti stranieri, da tutta Europa, ma anche americani, canadesi, giapponesi, cinesi, indiani, australiani, e chi più ne ha più ne metta. Quindi l’ambiente è molto internazionale e molto giovane. Alcuni progetti sono gestiti da ricercatori che, intorno ai trent’anni, si sono trovati con il titolo di professore, a gestire un laboratorio tutto loro o un progetto di ricerca importante. Diciamo che le dinamiche sono un po’ diverse a quelle italiane…</p>
<p><strong>È un sistema simile a quello che avevi trovato negli Stati Uniti?</strong></p>
<p>Negli Stati Uniti mi sono trasferito per periodi relativamente brevi. La prima volta a Los Angeles, lavoravo in un laboratorio di ricerca di un ospedale pediatrico dove mi occupavo di terapia genica nella beta-talassemia, una malattia che diminuisce la produzione di emoglobina nel sangue e riproduce i sintomi dell’anemia. La seconda volta ho lavorato a Philadelphia in un progetto di gemellaggio con il mio laboratorio svizzero per continuare gli esperimenti a cui sto lavorando. Durante entrambi i miei soggiorni mi sono accorto che il sistema su cui si basa la ricerca scientifica negli Stati Uniti è completamente diverso da quello italiano. Basta pensare alla quantità di fondi destinati alla ricerca, che permette di pensare alla grande, o al sistema meritocratico. Da Los Angeles a Philadelphia sono passati circa tre anni, durante i quali ho finito i miei studi in Italia e mi sono trasferito in Svizzera, e in questo periodo sono cambiate alcune cose, anche a livello di economia mondiale. E questo vale anche per gli Stati Uniti. Mi sono accorto che indubbiamente la ricerca oltreoceano è all’avanguardia, ma che anche il sistema di ricerca è dispersivo e sprecone. In confronto, la Svizzera ha in proporzione più possibilità di finanziamenti e di progresso in questo ambito, il tutto immerso in un sistema estremamente efficiente ed ottimizzato.</p>
<p><strong>Quindi il tuo futuro come scienziato lo vedi in Svizzera?</strong></p>
<p>In Italia, no di certo. Dubito che in questi anni capiterà qualcosa che mi faccia venire voglia di rientrare per lavorare come piace a me. E se anche capitasse, credo che ci vorrà troppo tempo perché se ne sentano i benefici. In Svizzera sto bene e mi piacerebbe restare, ma forse rimanere sempre qui potrebbe essere limitante perché in questo settore è molto utile muoversi e raccogliere esperienze e contatti internazionali. Non credo nemmeno che gli Stati Uniti possano rappresentare un’alternativa valida, almeno a breve termine, per i motivi di cui ho parlato prima. La scienza è l’unica cosa so fare bene, insieme ai tortellini, quindi sarò fortunato se potrò essere il responsabile di un laboratorio e dirigere una mia linea di ricerca, magari in una bella città in un bel paese dove le cose funzionano; sarò meno fortunato, invece, se dovrò declinare la mia professionalità a qualche azienda privata nel settore.  Ma ogni uomo ha il suo prezzo.</p>
				<div class="fixed"></div>
			</div>
			<div class="under">
				<span class="author">Author: </span><span><a href="http://www.bottomup.it/author/giulia/" title="Posts by Giulia Rocco">Giulia Rocco</a></span>				<span class="categories">Categories: </span><span><a href="http://www.bottomup.it/category/tracce/" title="View all posts in Tracce" rel="category tag">Tracce</a></span>				<span class="tags">Tags: </span><span></span>			</div>
		</div>
			<div class="post" id="post-38">
			<h2><a class="title" href="http://www.bottomup.it/2009/07/14/morini/" rel="bookmark">Una ciambella di nome Tokamak</a></h2>
			<div class="info">
				<span class="date">July 14th, 2009</span>
				<div class="act">
					<span class="comments"><a href="http://www.bottomup.it/2009/07/14/morini/#respond" title="Comment on Una ciambella di nome Tokamak">No comments</a></span>
										<div class="fixed"></div>
				</div>
				<div class="fixed"></div>
			</div>
			<div class="content">
				<p><img class="alignright size-full wp-image-128" title="lorenzo_morini" src="http://www.bottomup.it/wp-content/uploads/2009/07/lorenzo_morini.jpg" alt="lorenzo_morini" width="300" height="225" />Copiare le reazioni che avvengono sulle stelle per produrre energia a scopi civili è quello di cui si occupa <strong>Lorenzo Morini</strong>, dottorando al <a href="http://fisicavolta.unipv.it/" target="_blank">Dipartimento di fisica nucleare</a> all’Università “A.Volta” di Pavia. All’interno del gruppo di ricerca per il progetto <a href="http://www.iter.org/default.aspx" target="_blank">Iter</a> (International Thermonuclear Experimental Reactor), che coinvolge molti paesi del mondo, Lorenzo parla di fusione nucleare, plasma e reazioni e ci racconta in cosa consiste il suo lavoro di fisico teorico…</p>
<p><strong>Lorenzo, dalle reazioni delle stelle all’energia nucleare ma cosa c’è in mezzo, spiegami meglio…</strong></p>
<p>Mi occupo di onde elettromagnetiche e di plasmi di tipo fusionistico. L’idea principale della mia ricerca è di sfruttare, a scopi civili, le reazioni di fusione nucleare per produrre energia. Queste reazioni sono le stesse che consentono alle stelle come il sole di bilanciare il collasso gravitazionale. La temperatura sulle stelle raggiunge circa i 100 milioni di gradi e la materia allo stato di plasma, cioè è formata solamente da elettroni e ioni positivi di particelle.</p>
<p><strong>E si vuole riprodurre questa condizione?</strong></p>
<p>Sì, si pensa di riuscire a confinare questi gas di particelle all’interno di recipienti a forma di ciambella di toro, fornendo energia fino a quando non si verifica la fusione che porta alla produzione di neutroni. Questi trasportano energia che viene assorbita dal mantello che avvolge la ciambella. Questa serie di reazioni a catena fa azionare delle turbine che producono energia.</p>
<p><strong>Ma la ciambella di toro, cos’è esattamente?</strong></p>
<p>Si chiama Tokamak, che in russo è il diminutivo di camera toroidale. È letteralmente una ciambella fatta di un materiale a bassa attivazione, cioè un materiale capace di smaltire velocemente la radioattività assorbita. È quindi un recipiente all’interno del quale è contenuto il plasma, che essendo un gas è in continuo movimento. La ciambella è sottoposta a un forte campo magnetico che crea delle linee lungo le quali è possibile indirizzare il moto delle particelle del plasma, individuare le traiettorie e far collidere le particelle.</p>
<p><strong>Quante ciambelle ci vorrebbero per produrre energia sufficiente per una città, per esempio?</strong></p>
<p>Questi aspetti realizzativi devono ancora essere definiti. Gli esperimenti del progetto Iter devono verificare la fattibilità dell&#8217;idea, cioè la possibilità di riuscire a confinare il plasma in queste ciambelle per un tempo di qualche secondo in modo da ottenere un numero di fusioni sufficienti. Questa sarebbe la dimostrazione della possibilità di costruire reattori, quindi &#8221;ciambelle&#8221; non più sperimentali, ma con lo scopo di fornire energia sfruttabile su scala commerciale. Le stime sulle eventuali dimensioni dei futuri reattori a fusione e sul potenziale di un singolo reattore verranno elaborate sulla base dei risultati del progetto. C’è un’altra ricerca, che si chiama Demo, che sta mettendo a punto proprio questi dettagli applicativi: per esempio, quante centrali sarebbero necessarie per soddisfare il bisogno di una determinata zona. Questi studi sono essenziali per capire se c’è la possibilità di uno sfruttamento su larga scala dei reattori a fusione, ma che comunque dipendono dai risultati che si otterranno con il progetto Iter.</p>
<p><strong>Quindi fisico nucleare e nuclearista?</strong></p>
<p>Nuclearista nel senso che credo che le tecnologie nucleari siano molto utili a scopi civili. In condizioni come quella odierna, in cui una crisi petrolifera provocherebbe danni irreparabili all’economia mondiale, credo che sia difficile poter pensare di basare ancora i sistemi di produzione e di trasporti sul petrolio, sistemi che stanno progressivamente distruggendo il nostro pianeta. Quindi, sì, sono per il nucleare, anche se mi rendo conto che è un tema complicato che va maneggiato con cura. Anche perché finora lo sfruttamento del nucleare è stato oggetto di grandi pregiudizi di tipo ideologico sicuramente amplificati dalla tragedia di Chernobyl.</p>
<p><strong>Credi che sia solo una questione ideologica?</strong></p>
<p>Un programma di sfruttamento delle risorse nucleari comporta sicuramente delle difficoltà di tipo tecnico che devono essere affrontate e palesate, però spesso queste sono le ultime a essere elencate quando prevalgono i “no” a priori, i pregiudizi e l’ignoranza. La Francia, per esempio, ha messo le principali centrali nucleari vicino al confine con l’Italia e la Svizzera. Le conseguenze di un incidente nucleare ricadrebbero certamente anche sul nostro territorio. Ne subiremmo i danni senza averne tratto benefici.</p>
<p><strong>Comunque pensi che il rischio associato alla tecnologia del nucleare sia basso?</strong></p>
<p>Beh, gli incidenti avvengono in centrali idroelettriche. Comunque, sì, penso che il rischio sia basso e il beneficio molto anche per l’impatto economico che avrebbe sul nostro paese.</p>
<p><strong>Una tecnologia una soluzione?</strong></p>
<p>No, credo che anche la ricerca e l’investimento sulle energie rinnovabili potrebbero far parte della soluzione. Ma penso anche che il cambiamento debba essere in primis culturale. Il tema dell’energia è prima di tutto cultura. Forse bisognerebbe proprio partire dalle scuole, sensibilizzare le nuove generazioni e poi adottare piani energetici simili a quelli di altri paesi, come il Giappone per esempio.</p>
<p><strong>Cioè?</strong></p>
<p>In Giappone vengono varati piani ventennali o trentennali che affiancano il nucleare a tecnologie rinnovabili. Credo ci sia proprio la necessità di ridisegnare un’economia sostenibile e di pensare che cosa serve per salvare questo pianeta.</p>
				<div class="fixed"></div>
			</div>
			<div class="under">
				<span class="author">Author: </span><span><a href="http://www.bottomup.it/author/giulia/" title="Posts by Giulia Rocco">Giulia Rocco</a></span>				<span class="categories">Categories: </span><span><a href="http://www.bottomup.it/category/tracce/" title="View all posts in Tracce" rel="category tag">Tracce</a></span>				<span class="tags">Tags: </span><span><a href="http://www.bottomup.it/tag/energia/" rel="tag">energia</a>, <a href="http://www.bottomup.it/tag/fisica/" rel="tag">fisica</a>, <a href="http://www.bottomup.it/tag/fusione-nucleare/" rel="tag">fusione nucleare</a></span>			</div>
		</div>
			<div class="post" id="post-25">
			<h2><a class="title" href="http://www.bottomup.it/2009/07/14/qui-yaounde-camerun/" rel="bookmark">Qui Yaoundé, Camerun</a></h2>
			<div class="info">
				<span class="date">July 14th, 2009</span>
				<div class="act">
					<span class="comments"><a href="http://www.bottomup.it/2009/07/14/qui-yaounde-camerun/#respond" title="Comment on Qui Yaoundé, Camerun">No comments</a></span>
										<div class="fixed"></div>
				</div>
				<div class="fixed"></div>
			</div>
			<div class="content">
				<p align="justify"><img class="alignright size-medium wp-image-40" title="elisa_nemes_edit" src="http://www.bottomup.it/wp-content/uploads/2009/07/elisa_nemes_edit-243x300.jpg" alt="elisa_nemes_edit" width="243" height="300" />“Centro internazionale di ricerca Chantal Biya (CIRCB)”: centro di ricerca, formazione e prevenzione dell’Aids a Yaoundé in Camerun. Qui lavora <strong>Elisa Nemes</strong>, come esperta immunologa in supporto alle attività di ricerca per la messa a punto di un vaccino contro la trasmissione dell’Hiv dalla mamma al bambino.</p>
<p align="justify"><strong>Elisa, una fuga di cervello insolita la tua, racconta cosa ti ha portato fino al centro Africa…</strong></p>
<p align="justify">Quando ho iniziato a studiare biotecnologie, avevo già chiaro in mente che avrei voluto lavorare nell’ambito della ricerca dell’Hiv, e così è stato. Quindi, ho dedicato la mia carriera universitaria e lavorativa a studiare la biologia cellulare dei meccanismi d’infezione della malattia e della risposta immunitaria dei pazienti infetti. E l’Africa è il posto in cui in assoluto c’è più bisogno di andare avanti con la ricerca e dove difficilmente ci sono persone disposte a portare quelle conoscenze e tecnologie che nei paesi occidentali hanno fatto la differenza per quanto riguarda il trattamento dell’Hiv.</p>
<p align="justify"><strong>In che modo sei entrata nell’équipe di questo progetto? </strong></p>
<p align="justify">Al momento ho un contratto con l’Istituto Superiore di Sanità che ha in gestione un progetto di cooperazione internazionale per supportare le varie attività del CIRCB, finanziato dal Ministero degli Affari Esteri. Il centro di ricerca “Chantal Biya” è una struttura riconosciuta dal sistema sanitario del Camerun e nasce grazie al supporto italiano e camerunense: il governo locale riconverte il debito economico nei confronti dell’Italia finanziando parte dei progetti del Centro.</p>
<p align="justify"><strong>E il resto del gruppo di ricerca? Internazionale o locale?</strong></p>
<p align="justify">Siamo tre italiani stabili: oltre a me, ci sono la responsabile e l’amministratore  del programma italiano. Il resto del personale è tutto locale anche se spesso la formazione dei ricercatori e dei medici è avvenuta in Italia o, in generale, in Europa. Quindi l’équipe internazionale è solo una minoranza e si rinnova spesso. Nell’ambito del progetto italiano, sono previste numerose missioni di breve durata che portano al CIRCB esperti internazionali in vari settori strategici per le sue attività.</p>
<p align="justify"><strong>All’interno del progetto di cosa ti occupi di preciso?</strong></p>
<p align="justify">Il progetto italiano prevede il sostegno all’attività di ricerca, il trasferimento tecnologico e anche alcune attività di formazione del personale del Centro e di altri ricercatori della sub regione. Qui sono stata chiamata principalmente per occuparmi di un progetto finanziato dall’UNESCO per lo sviluppo di un vaccino che impedisca la trasmissione dalla madre al figlio dell’Hiv durante l’allattamento. Inoltre tengo dei corsi di aggiornamento e di formazione al personale tecnico locale e parteciperò all’organizzazione di corsi rivolti a studenti e ricercatori della sub-regione.</p>
<p align="justify"><strong>Com’è gestito il trattamento per le donne in gravidanza?</strong></p>
<p align="justify">I farmaci antiretrovirali sono disponibili e gratuiti per le donne incinte e i bambini. Da un anno e mezzo circa, poi, sono disponibili per tutta la popolazione. Ci sono alcuni progetti di prevenzione della trasmissione infantile che prevedono la terapia antiretrovirale nell’ultimo trimestre di gravidanza e la profilassi per qualche settimana al neonato. Non sono esperienze molto diffuse nel Paese, ma dove questi interventi di prevenzione vengono fatti, funzionano e questo significa una drastica riduzione dell’infezione neonatale. Poi ci sono programmi più complessi in cui viene inserito, oltre al supporto medico e farmacologico, anche un sostegno psicologico per le madri. Si sta anche pensando di aprire il settore sulla nutrizione: in Camerun non si può parlare di denutrizione, ma di malnutrizione e quindi si sente la necessità di fornire le conoscenze adeguate per raggiungere un’alimentazione corretta e bilanciata.</p>
<p align="justify"><strong>Quindi la vostra ricerca mira a contenere e prevenire l’infezione nella fascia neonatale e dell’infanzia…</strong></p>
<p align="justify">In Occidente il problema dell’infezione da Hiv nei bambini è quasi inesistente, in Africa, invece, è esattamente l’opposto: c’è un alto tasso di trasmissione dell’infezione dalla madre al bambino. Non essendo una contingenza nei Paesi dove la ricerca scientifica viene fatta a regime, il problema è affrontato solo dove realmente se ne sente l’esigenza. E credo che sia molto importante vivere e lavorare <em>in loco</em> per dare un contesto al problema. Non si tratta soltanto di una teoria scientifica e immunologica da sviscerare, ma bisogna tenere conto anche delle condizioni ambientali, culturali e socio-economiche e le possibili soluzioni devono essere calibrate anche in base a questo.</p>
<p align="justify"><strong>A cosa ti riferisci?</strong></p>
<p align="justify">Per esempio, evitare l’allattamento è una soluzione perché la mamma non trasmetta il virus al neonato dopo il parto. Nei Paesi ricchi, il latte in polvere è la risposta al problema, in Africa la risposta deve essere necessariamente un’altra. Il latte in polvere costa tanto, l’acqua è contaminata e le condizioni igienico-sanitarie non sono rassicuranti. Inoltre col latte materno vengono trasferiti gli anticorpi necessari a combattere infezioni gravi qui molto diffuse. Credo che non sia così evidente risolvere un problema se non ci si immerge nella realtà, con la testa e con le mani.</p>
<p align="justify"><strong>Ne vedrai molti di bambini allora…</strong></p>
<p align="justify">Sì, anche se non direttamente per lavoro. I bambini in Africa sono tutto: rappresentano la ricchezza della famiglia e il gioiello della struttura sociale. Ci sono ragazze che da giovanissime cominciano a fare figli e infatti quando dico che ho trent’anni, non sono sposata e non ho figli, mi chiedono che problema ho e commentano che la mia vita deve essere veramente triste…</p>
<p align="justify"><strong>Quindi cambiano i parametri di riferimento e la percezione delle cose è diversa. Di questo ne risente, per esempio, l’interazione con i tuoi colleghi camerunensi?</strong></p>
<p align="justify">Direi di no, anche se è chiaro che il background culturale estremamente diverso rende un po’ più complicata l’interazione. Nella maggior parte dei casi il clima è collaborativo. Quello che ho notato, se mi è permessa una generalizzazione a prescindere dal luogo di lavoro, è una mancanza di autocritica che rende molte persone estremamente suscettibili e rallenta il progredire delle cose. Nel caso di una discussione i toni sono particolarmente aggressivi, ma s’impara presto a rispondere a tono e a trovare un accordo. Non so se certi atteggiamenti nei miei confronti, come la difficoltà a riconoscere la mia autorevolezza professionale, siano solo dovuti al fatto di essere una giovane donna bianca. Ma a questo riguardo direi che tutto il mondo è paese…</p>
<p align="justify"><strong>E un altro luogo comune vuole che nei Paesi caldi i tempi siano dilatati e i ritmi meno frenetici. Confermi?</strong></p>
<p align="justify">Sì, le cose avvengono più lentamente, ma mi sono accorta che è spesso è soltanto una questione di volontà o interesse. Anche in Italia mi sono trovata davanti a “periodi morti” nell’attività di ricerca perché mancavano i reagenti o perché uno strumento non funzionava. Ovviamente in Africa il supporto a tecnologie avanzate, che sono veramente rare, non è celere. Ad esempio non è immediato farsi spedire un piccolo quantitativo di materiale di nicchia o far venire un tecnico che è l’unico per tutta l’Africa centrale. Possono passare mesi. In più l’apparato burocratico non facilita le cose: ogni comunicazione deve essere scritta, e ogni decisione deve passare attraverso il filtro di una gerarchia ben precisa e tutt’altro che snella.</p>
<p align="justify"><strong>Cioè…</strong></p>
<p align="justify">I formalismi e gli abusi di potere sono lo scheletro dei rapporti lavorativi e sociali. La situazione può non apparire tanto diversa da quella che si vive in Italia all’università o sul luogo di lavoro, solo che qui è condita da un codice di manifestazioni di rispetto e sottomissione che alla lunga possono essere snervanti e, agli occhi di uno straniero, assurde. Mi riferisco ad esempio all’assenza di diritto di controbattere a un superiore. La fortuna di essere bianco in queste occasioni è che a volte ci si può permettere di trasgredire al codice comportamentale, anche se non manca chi tiene a sottolinearlo.</p>
<p align="justify"><strong>Oltre all’apporto scientifico il progetto ha anche altri risvolti?</strong></p>
<p align="justify">Sì, il progetto prevede anche uno studio socio-antropologico. Inoltre sta nascendo un’unità di prevenzione che, attraverso campagne di sensibilizzazione e attività di comunicazione, possa arrivare a sensibilizzare ed educare in materia sanitaria tutti i cittadini.</p>
<p align="justify">Uno degli scogli maggiori resta la percezione della malattia, che per molti non ha origini “organiche” ma viene inviata da uno stregone, al quale molte persone fanno affidamento anziché consultare un medico. In più l’infezione da HIV è estremamente stigmatizzata senza un motivo razionale e spesso ammetterne la presenza, prendendo i farmaci o evitando di allattare, implica l’allontanamento dalla famiglia e la rovina sociale ed economica.</p>
<p align="justify">
<p class="audioplayer_container"><span style="display:block;padding:5px;border:1px solid #dddddd;background:#f8f8f8" id="audioplayer_1">Audio clip: Adobe Flash Player (version 9 or above) is required to play this audio clip. Download the latest version <a href="http://www.adobe.com/shockwave/download/download.cgi?P1_Prod_Version=ShockwaveFlash&amp;promoid=BIOW" title="Download Adobe Flash Player">here</a>. You also need to have JavaScript enabled in your browser.</span></p>
<p align="justify">Sulle ultime tracce, Elisa racconta, dalla sua esperienza, quale idea si è fatta della percezione della salute e della malattia in Africa&#8230;</p>
				<div class="fixed"></div>
			</div>
			<div class="under">
				<span class="author">Author: </span><span><a href="http://www.bottomup.it/author/giulia/" title="Posts by Giulia Rocco">Giulia Rocco</a></span>				<span class="categories">Categories: </span><span><a href="http://www.bottomup.it/category/tracce/" title="View all posts in Tracce" rel="category tag">Tracce</a></span>				<span class="tags">Tags: </span><span><a href="http://www.bottomup.it/tag/aids/" rel="tag">aids</a>, <a href="http://www.bottomup.it/tag/biotech/" rel="tag">biotech</a>, <a href="http://www.bottomup.it/tag/camerun/" rel="tag">camerun</a>, <a href="http://www.bottomup.it/tag/hiv/" rel="tag">hiv</a></span>			</div>
		</div>
			<div class="post" id="post-9">
			<h2><a class="title" href="http://www.bottomup.it/2009/07/14/quando-la-fisica-incontra-la-medicina/" rel="bookmark">Quando la fisica incontra la medicina</a></h2>
			<div class="info">
				<span class="date">July 14th, 2009</span>
				<div class="act">
					<span class="comments"><a href="http://www.bottomup.it/2009/07/14/quando-la-fisica-incontra-la-medicina/#respond" title="Comment on Quando la fisica incontra la medicina">No comments</a></span>
										<div class="fixed"></div>
				</div>
				<div class="fixed"></div>
			</div>
			<div class="content">
				<p><a href="http://www.aosp.bo.it/" target="blank"><img class="alignright size-full wp-image-10" src="http://www.bottomup.it/wp-content/uploads/2009/04/g-cicoria.jpg" alt="g-cicoria" width="138" height="188" />Ospedale Sant&#8217;Orsola di Bologna</a>, reparto di medicina nucleare, padiglione 30. Qui oltre all&#8217;attività clinica si conduce attività di ricerca nel campo dei radiofarmaci. Ma cosa sono i radiofarmaci? Ce lo spiega <strong>Gianfranco Cicoria</strong>, che lavora all&#8217;acceleratore di particelle dell&#8217;ospedale.</p>
<p><strong>Gianfranco, sei un medico?</strong><br />
No, io sono laureato in fisica. adesso lavoro qui al Sant&#8217;Orsola a e sono iscritto alla scuola di specializzazione in fisica sanitaria. È una specializzazione analoga a quelle che seguono il corso di laurea in medicina e serve per poter lavorare in un ospedale.</p>
<p><strong>Dunque all&#8217;interno di questo ospedale c&#8217;è una struttura di fisica sanitaria?</strong><br />
La <a href="http://www.aosp.bo.it/fisica-sanitaria/" target="blank">fisica sanitaria</a> non è presente in tutti gli ospedali: si trova all&#8217;interno degli ospedali più grandi, o meglio, che hanno delle tecnologie più avanzate. Qui al Sant&#8217;Orsola abbiamo una delle strutture di fisica sanitaria più grandi di tutt&#8217;Italia: saremo una ventina di fisici in tutto l&#8217;ospedale. La fisica sanitaria è una struttura trasversale che opera in medicina nucleare, radioterapia, cardiologia, ecc. e si occupa sia della parte diagnostica che della parte terapeutica. In medicina nucleare si occupa esclusivamente della parte diagnostica, mentre in radioterapia la fisica sanitaria interviene nel trattamento dei pazienti oncologici.</p>
<p><strong>Oltre alla consueta attività clinica fate anche ricerca?</strong><br />
Certo, facciamo anche ricerca. Solitamente la ricerca viene fatta dagli specializzandi in fisica sanitaria, perché non hanno orari di lavoro fissi, hanno più tempo a disposizione&#8230;e sono più freschi di laurea!</p>
<p><strong>Questo è il tuo caso&#8230;</strong><br />
Esattamente, io sono al terzo anno dei quattro previsti per la specializzazione in fisica sanitaria.</p>
<p><strong>E contemporaneamente lavori qui in ospedale&#8230;</strong><br />
Sì, sono assunto come fisico libero professionista e ho un contratto direttamente con l&#8217;ospedale, perché la scuola di specializzazione non prevede delle borse. Mentre per i dottorandi ci sono delle borse pagate direttamente dal ministero, per gli specializzandi in fisica sanitaria non è previsto alcun tipo di stipendio. Per cui si seguono le lezioni della scuola una volta a settimana e, se sei fortunato, trovi una struttura di fisica sanitaria in grado di pagarti e di farti lavorare. Io sto lavorando qui e sto studiando le stesse cose per cui lavoro, quindi sono avvantaggiato rispetto ad altri che frequentano la scuola ma non hanno trovato un posto dove praticare.</p>
<p><strong>Per quale motivo hai scelto di continuare gli studi e il lavoro in ambito sanitario?</strong><br />
Ho fatto la tesi di laurea all&#8217;interno di questo ospedale. Il progetto di tesi era buono e ha raggiunto gli obiettivi che c&#8217;eravamo preposti, ma dato che c&#8217;era ancora da lavorare in quell&#8217;ambito, mi hanno offerto un contratto con l&#8217;ospedale e sono rimasto. A me piace molto la fisica nucleare, ma anche il lavoro manuale. Ho scelto la fisica medica perché da un lato lavora molto con la fisica nucleare e dall&#8217;altro ha molta attività pratica: mi piace vedere le cose realizzate, non mi spaventa affatto prendere in mano un cacciavite o un martello, smonto e monto tutto quello che serve!</p>
<p><strong>Puoi spiegare cosa si intende per fisica nucleare?</strong><br />
Per fisica nucleare si intende tutta la fisica che studia e modellizza come si comporta il nucleo atomico. Questo può esistere in forma stabile o instabile. Un nucleo stabile è quello presente in tutte le sostanze che comunemente vediamo intorno a noi. Instabile è quel nucleo che è radioattivo: deve emettere radiazioni per tornare alla sua condizione di stabilità. La fisica nucleare studia come viene emessa questa radiazione, perché viene emessa e misura la radiazione stessa.</p>
<p><strong>Qual è la sua applicazione in campo medico?</strong><br />
La capacità dei nuclei di emettere radiazioni può essere molto importante: la radiazione è una sorta di segnale e, se riesco a vederla, posso localizzare la posizione del nucleo radioattivo che la emette. Qui in medicina nucleare accorpiamo sostanze radioattive ad un farmaco a scopo diagnostico. Ad esempio, supponiamo che al posto di un atomo di idrogeno dell&#8217;aspirina si inserisca un altro idrogeno radioattivo: se una persona assume l&#8217;aspirina, attraverso le radiazioni che emette si riesce a vedere dove il farmaco giunge all&#8217;interno del corpo.</p>
<p><strong>A scopo diagnostico dicevi&#8230;</strong><br />
In medicina nucleare si diagnosticano patologie cardiache, oncologiche e anche neurologiche, proprio attraverso farmaci resi radioattivi (marcati con della radioattività).</p>
<p><strong>Ma non sono pericolosi questi farmaci radioattivi per chi li assume?</strong><br />
Quando un medico prescrive questo tipo di indagine deve sempre valutare il rapporto rischio-beneficio. La radioattività non è benefica per il paziente, si ripercuote sulla salute, ma solo in dosi molto elevate. Per le dosi di tipo diagnostico non crea nulla di grave: il medico sa che c&#8217;è un danno, però il danno che viene prodotto, di sicuro è molto inferiore al beneficio che si ottiene dall&#8217;informazione di tipo diagnostico. Ad esempio si riesce a diagnosticare un tumore che altrimenti non si sarebbe potuto diagnosticare; si prendono radiazioni, ma in una quantità minima, che comunque non creerà danni in futuro: meglio curare il tumore che evitare di fare una qualsiasi indagine di medicina nucleare, una radiografia o una TAC.</p>
<p><strong>È questo il campo in cui fai attività di ricerca?</strong><br />
Mi occupo proprio della produzione di radiofarmaci per scopo diagnostico. Tramite l&#8217;acceleratore di particelle produciamo sostanze radioattive come fluoro 18, carbonio 11, ossigeno 15. Nel mio progetto di ricerca stiamo cercando di produrre due sostanze radioattive per cui l&#8217;acceleratore non è stato progettato, cioè il rame 64 e lo iodio 124. Queste sostanze, iodio e rame, permettono di ottenere radiofarmaci in grado di diagnosticare delle patologie diverse da quelle diagnosticate con radiofarmaci marcati con carbonio e con fluoro.</p>
<p><strong>Facciamo un passo indietro: cos&#8217;è un acceleratore di particelle, anche detto ciclotrone?</strong><br />
È uno strumento che accelera particelle cariche, come protoni, particelle alfa, ecc. noi lo usiamo per creare della radioattività. L&#8217;acceleratore che abbiamo qui è in grado di accelerare protoni fino a energia di 16.5 mega elettronvolt: dirigendo il fascio accelerato di protoni verso materiali bersaglio, si rendono quei materiali radioattivi. I protoni, interagendo con il nucleo atomico, rendono le sostanze bersaglio radioattive.</p>
<p><strong>Qual è stato il risultato più bello della tua ricerca?</strong><br />
Il risultato più bello l&#8217;ho ottenuto lavorando assieme a mio padre ad un prototipo in plastica che abbiamo realizzato noi due e che mi consente di separare due o più sostanze radioattive tra di loro. In pratica consente di eliminare quella radioattività inutile che darebbe solamente del danno al paziente senza dare informazioni di tipo diagnostico. Questo prototipo è stato pensato da me e realizzato da mio padre con il tornio. Mio padre attualmente è in pensione e ci siamo divertiti a farlo: nel momento in cui l&#8217;ho provato, ha funzionato immediatamente!</p>
				<div class="fixed"></div>
			</div>
			<div class="under">
				<span class="author">Author: </span><span><a href="http://www.bottomup.it/author/moras/" title="Posts by Matteo Moras">Matteo Moras</a></span>				<span class="categories">Categories: </span><span><a href="http://www.bottomup.it/category/tracce/" title="View all posts in Tracce" rel="category tag">Tracce</a></span>				<span class="tags">Tags: </span><span><a href="http://www.bottomup.it/tag/fisica/" rel="tag">fisica</a>, <a href="http://www.bottomup.it/tag/medicina-nucleare/" rel="tag">medicina nucleare</a></span>			</div>
		</div>
			<div class="post" id="post-36">
			<h2><a class="title" href="http://www.bottomup.it/2009/07/14/non-cerchiamo-elisir/" rel="bookmark">Non cerchiamo l&#8217;elisir di lunga vita ma&#8230;</a></h2>
			<div class="info">
				<span class="date">July 14th, 2009</span>
				<div class="act">
					<span class="comments"><a href="http://www.bottomup.it/2009/07/14/non-cerchiamo-elisir/#respond" title="Comment on Non cerchiamo l&#8217;elisir di lunga vita ma&#8230;">No comments</a></span>
										<div class="fixed"></div>
				</div>
				<div class="fixed"></div>
			</div>
			<div class="content">
				<p><img class="alignright size-medium wp-image-166" title="Foto laura celani" src="http://www.bottomup.it/wp-content/uploads/2009/07/Foto-laura-celani1-286x300.jpg" alt="Foto laura celani" width="229" height="240" />Lasciandosi alle spalle, nelle ore di punta, la fila della mensa, ci si trova in via san giacomo che è il corridoio su cui s’affacciano le sedi di alcune facoltà universitarie e tra queste quella di Igiene. L’edificio è austero e la severa architettura diventa silenzio e odore di alcol nei laboratori. Nel seminterrato, al <a href="http://www.centrogalvani.unibo.it/" target="_blank">Dipartimento di Patologia Sperimentale del Centro Interdipartimentale “L. Galvani”</a>, <strong>Laura Celani</strong>. biotecnologa esperta di genetica e longevità, racconta dei progetti a cui sta lavorando e del suo ruolo tra ricerca e <em>recruiting</em> che riserva spesso piacevoli sorprese…</p>
<p><strong>Laura, che cosa c’entra la genetica con la longevità?</strong></p>
<p>Studiare quanto della longevità e dell’invecchiamento è affidato alla genetica e quanto, invece, è affidato all’ambiente è il filo conduttore di tutte le nostre ricerche. L’idea di partenza è che nel DNA esistano marcatori della longevità, cioè delle combinazioni genetiche che permettano di invecchiare in salute. Non vogliamo trovare l’elisir di lunga vita, ma cerchiamo di dimostrare che il processo dell’invecchiamento è associato a un profilo genetico che si traduce in longevità.</p>
<p><strong>Come può essere così eloquente il DNA?</strong></p>
<p>L’oggetto della nostra ricerca sono i polimorfismi, cioè delle variazioni di sequenza del DNA. Vogliamo vedere quali di queste variazioni coincidono con un sano invecchiamento. Infatti, la letteratura scientifica parla di alcuni geni correlati con la longevità. Su questi andiamo a cercare quali polimorfismi sono più frequenti fra le persone longeve e cerchiamo di costruire un quadro genetico. Ad esempio, abbiamo da poco finito la fase del reclutamento di <a href="http://www.geha.unibo.it" target="blank">Geha</a> (Genetics of Healthy Ageing), un progetto europeo che si prefigge di studiare i geni della longevità andando a leggere l’intera sequenza genomica di 2650 coppie di fratelli e sorelle ultranovantenni ed altrettanti soggetti di controllo più giovani, tra i 50 e i 75 anni.</p>
<p><strong>Un progetto molto vasto&#8230;</strong></p>
<p>Ma non è l&#8217;unico. É in fase conclusiva il reclutamento di un altro progetto che confronta parametri genetici e biochimici dei figli dei centenari e di quelli i cui genitori sono morti prematuramente. Infine sono coinvolta nel reclutamento, raccolta e stoccaggio di campioni biologici, del progetto <a href="http://www.mark-age.eu/" target="blank">Mark-age</a> (“European Study to Establish Biomarkers of Human Ageing”) che studia i marcatori biologici dell’invecchiamento per cercare di calcolare l&#8217;età biologica e predire il rischio d’insorgenza delle patologie legate all&#8217;età in maniera più accurata di quanto sia possibile fare considerando l’età cronologica.</p>
<p><strong>E si può parlare già di risultati?</strong></p>
<p>Non sono ancora disponibili dei risultati concreti perché tali progetti devono ancora entrare nella loro fase “calda” delle analisi genetiche. Però, a un primo sguardo, soprattutto dal punto di vista clinico, si è visto che i figli di persone longeve sono meno predisposti a problemi cardiovascolari e malattie legate all&#8217;età rispetto alle persone che appartengono alla popolazione generale e che non hanno genitori longevi.</p>
<p><strong>Ma andando più a monte, come fate a reclutare gli anziani?</strong></p>
<p>All’inizio ci siamo rivolti solo all’anagrafe del comune di Bologna e poi ci siamo allargati anche verso la provincia. Poi il percorso è lungo. Una volta selezionate le persone adatte, mandiamo a ciascuno una lettera in cui spieghiamo il nostro studio e il motivo per cui chiediamo la loro collaborazione. E poi bisogna solo incrociare le dita perché spesso c’è molta diffidenza. Se e quando accettano, cerchiamo di organizzarci per andare il più possibile incontro alle loro esigenze, ai loro orari e alle loro abitudini. Andiamo a casa loro e iniziamo la prima parte dell’intervista.</p>
<p><strong>Cioè…</strong></p>
<p>Anzitutto le generalità, poi le abitudini quotidiane e lo stato di salute attuale e pregresso. Facciamo anche test fisici e cognitivi e alcune domande sul loro stato emotivo e alla fine chiediamo un prelievo di sangue.</p>
<p><strong>Quindi è un check-up completo?</strong></p>
<p>Sì, infatti questo è uno dei motivi per cui spesso queste persone accettano. Però non è sempre così. Spesso, al momento del prelievo, alcuni anziani fanno i capricci e si tirano indietro. Altre volte riceviamo risposte negative e reazioni brusche anche prima dell’intervista. Non manca chi riattacca il telefono, chi dice che è una cosa inutile o chi si rifiuta dicendo che è troppo vecchio e stanco. Poi c’è anche chi non è mai stato dal medico e quindi è spaventato dalla nostra figura.</p>
<p><strong>Però questo non impedisce di lavorare…</strong></p>
<p>No, assolutamente. Nel reclutamento la maggior parte degli anziani si rende disponibile e molte persone sono contente di contribuire e di poter essere utili per questa ricerca. Una volta ho conosciuto una coppia fantastica: 184 anni in due. Erano legati ancora da un amore e da un attaccamento l’uno all’altro che faceva molta tenerezza. Si aiutavano in tutto, a vestirsi, a lavarsi e poi si riposavano sul divano di fronte alla televisione, ognuno con le proprie cuffie. Erano sordi e non volevano disturbare i vicini.</p>
<p><strong>Quindi non solo laboratorio ed esperimenti? </strong></p>
<p>No. Infatti a me piace molto mescolare la parte scientifica e sperimentale del progetto a quella umana. Ho tanti ricordi piacevoli perché queste persone anziane hanno tanto da raccontare e da insegnare. Credo di fare le veci della nipote e infatti spesso mi capita di tornare a casa con qualche torta o con qualche presina fatta all’uncinetto. E sotto carnevale anche con le sfrappole! Di solito i momenti dell’intervista sono momenti di festa o perché la compagnia è di qualcuno al di fuori dalla cerchia dei familiari oppure perché, al contrario, quello è un buon pretesto per riunire i familiari più stretti dal momento che, per il progetto Geha, erano richiesti coppie di fratelli. Una volta a Orvieto un signore di 104 anni aveva riunito tutta la famiglia con la scusa della nostra intervista ed è stata una grande festa.</p>
<p><strong>Alcune volte non manca proprio la salute…</strong></p>
<p>Penso che il segreto per arrivare a quell’età sia proprio l’affetto e le cure della famiglia. Di solito è così.</p>
<p><strong>E il posto alla genetica?</strong></p>
<p>Lo stiamo cercando ed effettivamente fino a ora si sono trovati risultati interessanti. Però continuo a essere convinta che non si debba considerare solamente l’equazione genetica/longevità.</p>
				<div class="fixed"></div>
			</div>
			<div class="under">
				<span class="author">Author: </span><span><a href="http://www.bottomup.it/author/giulia/" title="Posts by Giulia Rocco">Giulia Rocco</a></span>				<span class="categories">Categories: </span><span><a href="http://www.bottomup.it/category/tracce/" title="View all posts in Tracce" rel="category tag">Tracce</a></span>				<span class="tags">Tags: </span><span></span>			</div>
		</div>
	

<div id="pagenavi">
			<span class="newer"></span>
		<span class="older"></span>
		<div class="fixed"></div>
</div>

	</div>
	<!-- main END -->

	
<!-- sidebar START -->
<div id="sidebar">

<!-- sidebar north START -->
<div id="northsidebar" class="sidebar">

	<!-- feeds -->
	<div class="widget widget_feeds">
		<div class="content">
			<div id="subscribe">
				<a rel="external nofollow" id="feedrss" title="Subscribe to this blog..." href="http://www.bottomup.it/feed/"><abbr title="Really Simple Syndication">RSS</abbr> feed</a>
									<ul id="feed_readers">
						<li id="google_reader"><a rel="external nofollow" class="reader" title="Subscribe with Google" href="http://fusion.google.com/add?feedurl=http://www.bottomup.it/feed/"><span>Google</span></a></li>
						<li id="youdao_reader"><a rel="external nofollow" class="reader" title="Subscribe with Youdao" href="http://reader.youdao.com/#url=http://www.bottomup.it/feed/"><span>Youdao</span></a></li>
						<li id="xianguo_reader"><a rel="external nofollow" class="reader" title="Subscribe with Xian Guo" href="http://www.xianguo.com/subscribe.php?url=http://www.bottomup.it/feed/"><span>Xian Guo</span></a></li>
						<li id="zhuaxia_reader"><a rel="external nofollow" class="reader" title="Subscribe with Zhua Xia" href="http://www.zhuaxia.com/add_channel.php?url=http://www.bottomup.it/feed/"><span>Zhua Xia</span></a></li>
						<li id="yahoo_reader"><a rel="external nofollow" class="reader" title="Subscribe with My Yahoo!"	href="http://add.my.yahoo.com/rss?url=http://www.bottomup.it/feed/"><span>My Yahoo!</span></a></li>
						<li id="newsgator_reader"><a rel="external nofollow" class="reader" title="Subscribe with newsgator"	href="http://www.newsgator.com/ngs/subscriber/subfext.aspx?url=http://www.bottomup.it/feed/"><span>newsgator</span></a></li>
						<li id="bloglines_reader"><a rel="external nofollow" class="reader" title="Subscribe with Bloglines"	href="http://www.bloglines.com/sub/http://www.bottomup.it/feed/"><span>Bloglines</span></a></li>
						<li id="inezha_reader"><a rel="external nofollow" class="reader" title="Subscribe with iNezha"	href="http://inezha.com/add?url=http://www.bottomup.it/feed/"><span>iNezha</span></a></li>
					</ul>
							</div>
						<div class="fixed"></div>
		</div>
	</div>

	<!-- showcase -->
	
<div id="addthis-widget" class="widget addthis_sidebar_widget"><h3></h3>
<!-- AddThis Button BEGIN -->
<script type="text/javascript">
//<!--var addthis_append_data = 'false';var addthis_language = 'en';var addthis_options = 'facebook, email, favorites, digg, delicious, myspace, google, reddit, live, more';
//-->
</script>
<div class="addthis_container"><a href="http://www.addthis.com/bookmark.php?v=250&amp;username=wp-4bc7703b2c3d4ea7" class="addthis_button" addthis:url="http%3A%2F%2Fwww.bottomup.it" addthis:title="bottomup"><img src="http://s7.addthis.com/static/btn/v2/lg-share-en.gif" width="125" height="16" style="border:0" alt="Bookmark and Share"/></a><script type="text/javascript" src="http://s7.addthis.com/js/250/addthis_widget.js#username=wp-4bc7703b2c3d4ea7"></script></div>
<!-- AddThis Button END --></div></div>
<!-- sidebar north END -->

<div id="centersidebar">

	<!-- sidebar east START -->
	<div id="eastsidebar" class="sidebar">
	<div id="archives-3" class="widget widget_archive"><h3>Archivio</h3>		<ul>
			<li><a href='http://www.bottomup.it/2010/07/' title='July 2010'>July 2010</a></li>
	<li><a href='http://www.bottomup.it/2010/04/' title='April 2010'>April 2010</a></li>
	<li><a href='http://www.bottomup.it/2009/07/' title='July 2009'>July 2009</a></li>
		</ul>
</div>	</div>
	<!-- sidebar east END -->

	<!-- sidebar west START -->
	<div id="westsidebar" class="sidebar">
	<div id="linkcat-21" class="widget widget_links"><h3>formicablu</h3>
	<ul class='xoxo blogroll'>
<li><a href="http://www.formicablu.it/fmblue" title="Il podcast di pigreco party la trasmissione radiofonica di formicablu">FMBlue</a></li>
<li><a href="http://www.formicablu.it/" title="la comunicazione lascia una traccia" target="_blank">formicablu</a></li>
<li><a href="http://www.facebook.com/pages/formicablu/75092045487">formicablu su facebook</a></li>

	</ul>
</div>
<div id="categories-3" class="widget widget_categories"><h3>Categorie</h3>		<ul>
	<li class="cat-item cat-item-7"><a href="http://www.bottomup.it/category/taccuini/" title="View all posts filed under Taccuini">Taccuini</a>
</li>
	<li class="cat-item cat-item-4"><a href="http://www.bottomup.it/category/tracce/" title="View all posts filed under Tracce">Tracce</a>
</li>
		</ul>
</div>	</div>
	<!-- sidebar west END -->
	<div class="fixed"></div>
</div>

<!-- sidebar south START -->
<div id="southsidebar" class="sidebar">
<div id="tag_cloud-3" class="widget widget_tag_cloud"><h3>tag cloud</h3><div><a href='http://www.bottomup.it/tag/abuelas/' class='tag-link-28' title='1 topic' style='font-size: 8pt;'>abuelas</a>
<a href='http://www.bottomup.it/tag/aids/' class='tag-link-10' title='1 topic' style='font-size: 8pt;'>aids</a>
<a href='http://www.bottomup.it/tag/argentina/' class='tag-link-26' title='1 topic' style='font-size: 8pt;'>argentina</a>
<a href='http://www.bottomup.it/tag/biologia/' class='tag-link-14' title='1 topic' style='font-size: 8pt;'>biologia</a>
<a href='http://www.bottomup.it/tag/biotech/' class='tag-link-13' title='1 topic' style='font-size: 8pt;'>biotech</a>
<a href='http://www.bottomup.it/tag/camerun/' class='tag-link-11' title='1 topic' style='font-size: 8pt;'>camerun</a>
<a href='http://www.bottomup.it/tag/desaparecidos/' class='tag-link-27' title='1 topic' style='font-size: 8pt;'>desaparecidos</a>
<a href='http://www.bottomup.it/tag/diritto/' class='tag-link-24' title='1 topic' style='font-size: 8pt;'>diritto</a>
<a href='http://www.bottomup.it/tag/dive/' class='tag-link-38' title='1 topic' style='font-size: 8pt;'>dive</a>
<a href='http://www.bottomup.it/tag/dna/' class='tag-link-23' title='1 topic' style='font-size: 8pt;'>dna</a>
<a href='http://www.bottomup.it/tag/dream/' class='tag-link-16' title='1 topic' style='font-size: 8pt;'>DREAM</a>
<a href='http://www.bottomup.it/tag/energia/' class='tag-link-8' title='1 topic' style='font-size: 8pt;'>energia</a>
<a href='http://www.bottomup.it/tag/esof/' class='tag-link-40' title='1 topic' style='font-size: 8pt;'>esof</a>
<a href='http://www.bottomup.it/tag/fisica/' class='tag-link-5' title='2 topics' style='font-size: 22pt;'>fisica</a>
<a href='http://www.bottomup.it/tag/fusione-nucleare/' class='tag-link-9' title='1 topic' style='font-size: 8pt;'>fusione nucleare</a>
<a href='http://www.bottomup.it/tag/geoscienze/' class='tag-link-18' title='1 topic' style='font-size: 8pt;'>geoscienze</a>
<a href='http://www.bottomup.it/tag/hiv/' class='tag-link-12' title='1 topic' style='font-size: 8pt;'>hiv</a>
<a href='http://www.bottomup.it/tag/identita/' class='tag-link-25' title='1 topic' style='font-size: 8pt;'>identità</a>
<a href='http://www.bottomup.it/tag/ifj10/' class='tag-link-33' title='1 topic' style='font-size: 8pt;'>IFJ10</a>
<a href='http://www.bottomup.it/tag/ijf2010/' class='tag-link-30' title='2 topics' style='font-size: 22pt;'>IJF2010</a>
<a href='http://www.bottomup.it/tag/investigative-journalism/' class='tag-link-36' title='1 topic' style='font-size: 8pt;'>investigative journalism</a>
<a href='http://www.bottomup.it/tag/journalism/' class='tag-link-31' title='1 topic' style='font-size: 8pt;'>journalism</a>
<a href='http://www.bottomup.it/tag/media/' class='tag-link-32' title='1 topic' style='font-size: 8pt;'>media</a>
<a href='http://www.bottomup.it/tag/medicina-nucleare/' class='tag-link-6' title='1 topic' style='font-size: 8pt;'>medicina nucleare</a>
<a href='http://www.bottomup.it/tag/memoria/' class='tag-link-22' title='1 topic' style='font-size: 8pt;'>memoria</a>
<a href='http://www.bottomup.it/tag/mineralogia/' class='tag-link-19' title='1 topic' style='font-size: 8pt;'>mineralogia</a>
<a href='http://www.bottomup.it/tag/neuro/' class='tag-link-17' title='1 topic' style='font-size: 8pt;'>neuro</a>
<a href='http://www.bottomup.it/tag/padova/' class='tag-link-20' title='1 topic' style='font-size: 8pt;'>padova</a>
<a href='http://www.bottomup.it/tag/perugia/' class='tag-link-39' title='1 topic' style='font-size: 8pt;'>perugia</a>
<a href='http://www.bottomup.it/tag/plaza-de-mayo/' class='tag-link-29' title='1 topic' style='font-size: 8pt;'>plaza de mayo</a>
<a href='http://www.bottomup.it/tag/propublica/' class='tag-link-34' title='2 topics' style='font-size: 22pt;'>propublica</a>
<a href='http://www.bottomup.it/tag/pulitzer/' class='tag-link-37' title='1 topic' style='font-size: 8pt;'>pulitzer</a>
<a href='http://www.bottomup.it/tag/sindacalismo/' class='tag-link-15' title='1 topic' style='font-size: 8pt;'>sindacalismo</a>
<a href='http://www.bottomup.it/tag/sistemi-complessi/' class='tag-link-41' title='1 topic' style='font-size: 8pt;'>sistemi complessi</a>
<a href='http://www.bottomup.it/tag/steiger/' class='tag-link-35' title='2 topics' style='font-size: 22pt;'>steiger</a>
<a href='http://www.bottomup.it/tag/vespignani/' class='tag-link-42' title='1 topic' style='font-size: 8pt;'>vespignani</a></div>
</div><div id="linkcat-2" class="widget widget_links"><h3>Blogroll</h3>
	<ul class='xoxo blogroll'>
<li><a href="http://www.apogeonline.com/">Apogeo On Line</a></li>
<li><a href="http://www.beamups.com/BeamupsWeb/portal/HomePage.aspx">Beam Ups</a></li>
<li><a href="http://www.cjr.org/index.php">Columbia Journalism Review</a></li>
<li><a href="http://factcheck.it/">factcheck.it</a></li>
<li><a href="http://www.bookcafe.net/filtr/">Filtr</a></li>
<li><a href="http://it.globalvoicesonline.org/">Global Voices</a></li>
<li><a href="http://www.liberainformazione.org/">Libera Informazione</a></li>
<li><a href="http://www.liberaradio.it/index.php?home">Libera Radio</a></li>
<li><a href="http://newsmap.jp/">Newsmap</a></li>
<li><a href="https://www.propublica.org/" target="_blank">ProPublica</a></li>
<li><a href="http://www.shoot4change.net/">Shoot 4 Change</a></li>
<li><a href="http://spot.us/">spot.us</a></li>
<li><a href="http://www.youreporter.it/">YouReporter</a></li>

	</ul>
</div>
</div>
<!-- sidebar south END -->

</div>
<!-- sidebar END -->
	<div class="fixed"></div>
</div>
<!-- content END -->

<!-- footer START -->
<div id="footer">
	<a id="gotop" href="#" onclick="MGJS.goTop();return false;">Top</a>
	<a id="powered" href="http://wordpress.org/">WordPress</a>
	<div id="copyright">
		Copyright &copy; 2009-2010 bottomup	</div>
	<div id="themeinfo">
		Theme by <a href="http://www.neoease.com/">mg12</a>. Valid <a href="http://validator.w3.org/check?uri=referer">XHTML 1.1</a> and <a href="http://jigsaw.w3.org/css-validator/">CSS 3</a>.	</div>
</div>
<!-- footer END -->

</div>
<!-- container END -->
</div>
<!-- wrap END -->

<script type="text/javascript">
AudioPlayer.embed("audioplayer_1", {soundFile:"aHR0cDovL3d3dy5ib3R0b211cC5pdC9hdWRpby9lbGlzYV90cmFjY2lhLm1wMw"});
</script>

</body>
</html>
